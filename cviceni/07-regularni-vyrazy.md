## 1 Registrační značky
Standardní registrační značky automobilů, vydané od roku 2004, mají následující formát:

* Na prvním místě je číslo.
* Na druhém místě písmeno, které označuje kraj.
* Na třetím místě je číslo nebo písmeno.
* Na čtvrtém místě je mezera
* Následuje čtveřice čísel.

Napiš regulární výraz, který bude kontrolovat formát registrační značky. Pro zkoušku uvažuj následujících osm značek, ze kterých mají čtyři správný formát:

```
3P 4564
1A 25364
4A6 8244
6B2 6635
2AD 3824
AC8 5484
924 1541
8A2 25C2
7C1 5025
```

## 2 Telefonní čísla
1. V Česku máme standardně devítimístná telefonní čísla. Napiš regulární výraz, který sedí na “naše” telefonní čísla.
2.  Často se telefonní číslo rozděluje na trojice, které jsou odděleny mezerou. Uprav svůj výraz tak, aby odpovídal číslům s mezerami i bez mezer.
3. Před telefonní číslo je výhodné přidat mezinárodní předvolbu (v našem případě +420), aby nám mohli volat i lidé ze zahraničí. Přidej to ke svému regulárnímu výrazu.

Pro zkoušku uvažuj následujících pět telefonních čísel, ze kterých mají tři správný formát:

```
+420789788787
773 789 543
773 745 65A
7887897781
+420 789 788 787
```

## 3 Ministerstva
Napiš regulární výraz, který z následujícího řádku vybere celé názvy ministerstev.

```
Ministerstvo pro místní rozvoj, Celní správa České republiky, Ministerstvo životního prostředí, Ministerstvo práce a sociálních věcí, Český statistický úřad, Nejvyšší kontrolní úřad
```

## 4 E-maily
Napiš regulární výraz, který vybere dvě správné e-mailové adresy z následujících čtyř řádků:

```
python@czechitas.cz
czechitas.cz
info@czechitas.cz
@czechitas.cz
```